{
  "subtitle": "Mlishe mtoto wako vyakula vigumu", 
  "description": "Mlishe mtoto wako vyakula vigumu", 
  "language": "swh_TZ", 
  "title": "Umri wa miezi 6", 
  "primary_category": "eb5f5a1396394982938deda3e21edfd0", 
  "created_at": "2014-10-26T15:51:15.722481+00:00", 
  "featured_in_category": false, 
  "modified_at": "2014-11-10T21:03:44.156712+00:00", 
  "_version": {
    "package_version": "0.2.5", 
    "language_version": "2.7.6", 
    "language": "python", 
    "language_version_string": "2.7.6 (default, Mar 22 2014, 22:59:56) \n[GCC 4.8.2]", 
    "package": "elastic-git"
  }, 
  "linked_pages": [], 
  "id": "82aa6bf649a943dd98978edef993d129", 
  "content": "Mtoto wako yuko tayari kuanza kula vyakula vya familia pamoja na maziwa\nanayonyonya! Anaweza kula kiasi kidogo tu cha chakula mwanzoni: kijiko kimoja\nkinatosha. Atafurahia chakula cha familia kilichopondwa. Keti ukiwa\nunamwangalia na umpe chakula laini kwenye kidole chako safi au kwenye kijiko.\nHuenda ikamchukua muda kujua jinsi ya kusogeza chakula kwa ulimi wake na\nkukimeza. Kuwa na subira. Atajifunza. Anza kwa kumpa chakula kilichopondwa\nmara moja kwa siku. Kisha mara mbili kwa siku na kisha mara tatu kwa siku.\nAnaweza akataka kunyonya maziwa kabla ya chakula kilichopondwa, na kunyonya\nmaziwa tena baada ya chakula kilichopondwa. Huu unaweza kuwa mwezi ambao mtoto\nwako ataota jino lake la kwanza. Kwa kawaida mojawapo ya meno ya chini ya\nmbele ndiyo huwa ya kwanza kuota. Anaweza kuanza kutumia mkono mmoja zaidi ya\nmwingine. Kisha anaweza kubadilishana mikono. Lakini hutajua kama yeye ni mtu\nwa mkono wa kulia au wa kushoto hadi afikishe umri wa miaka miwili au mitatu.\nMwache ashikilie kitu kidogo na akipitishe kutoka mkono mmoja hadi mwingine.\nHili litamsaidia kuendeleza ustadi wake. Mtoto wako inawezekana sasa\nanajishughulisha zaidi, na atafurahia kukaa na watoto wengine! Je, mtoto wako\nanapenda kitu fulani au kitu fulani cha kuchezea? Ikiwa ndivyo, hivi karibuni\nhataweza kwenda mahali popote bila kitu hicho. Hili ni la kawaida, na dalili\nya mtoto wako kukuza kujitegemea, kwa sababu anaweza kutumia kitu cha kuchezea\nau kitambaa kwa uthibitisho badala yako.\n\n", 
  "source": null, 
  "featured": false, 
  "published": true, 
  "position": 6, 
  "slug": "umri-wa-miezi-6", 
  "uuid": "82aa6bf649a943dd98978edef993d129"
}